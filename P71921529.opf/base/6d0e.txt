[...]Colophon, ff. 59a7-60b6?Author Colophonrgyal ba'i dgongs zab zab mo'i mdo yis rab bstan bstan pa'i snying po 'dzin//thub pa'i ring lugs lugs mchog gnyis kyi gzhung mang
mang du thos pa dang//de don rnam dpyod dpyod ldan yid 'phrog rigs tshul tshul bzhin bsams pa dang//'jam dbyangs zhes

grags grags pa'i phreng bas kun khyab khyab bdag de yi zhabs//shugs drag rgyun mi 'chad pa'i dad pa yis//snying gi pad ma'i lte bar gus bsten pas//gsung rab de nyid mthong
ba'i rigs smra des//rmad byung gtam gyi sbyor ba 'di byas so//legs bshad gter chen de yi gsung rab don//smra ba'i khyu mchog klu sgrub thogs med kyis//ji bzhin bkral ba'i
tshul gnyis shing rta'i srol//de bzhin 'chad pa'ang 'di las gzhan na gang//rlabs chen spyod la ring nas zhugs pa yi//rgyal sras rig gnas kun la mkhas pas kyang//shin tu
dpag dka' zab dang rgya che'i gnas//ji bzhin rnyed nas tshul bzhin 'dris byas pas//ting 'dzin shes rab tshul khrims yongs dag pa'i//dga' ston chen pos yid rab tshim gyur
nas//nges 'ga' rgyal la dad pa'i dga' ba rgyas//skabs 'gar shing rta chen po'i sku drin dran//gzhan tshe mkhas pa'i bshes la gus pa dang//nyams chung 'gro la snying nas brtse
ba dang//bstan pa rin chen ring du gnas 'dod pa//'di dag phan tshun 'gran bzhin 'phel bar 'gyur//de tshe ring nas nyams pa'i rtogs dka'i gnas//gang gis btsal bas rnyed
pa'i rigs pa'i lam/de yi rnam 'phrul kye ma'o ngo mtshar zhes//gcig pur gnas kyang dga' ba'i ca co 'chor//de 'dra de la smra ba'i zla ba yis//'di ni shes rab mchog gi
bsam gtan pa//tshul khrims dag pa'i mgo la 'dug pa po//rgyal ba'i gdung 'tshob nges don rnyed pa zhes//bstod pa'i phreng bas yang dang yang du bsngags//de ltar rgyal bas
bsngags pa gang gis 'dod//blo ldan de yis rnam bshad 'dir zhugs nas//blo mig rigs pa'i lam gyis dag par gyis//tshul gnyis shing rta'i srol 'byed 'dir 'bad pas//bdag gis bsod
nams gang zhig bsags pa des//klu sgrub thogs med ji bzhin rgyal ba yi//dam chos mtha' dag yun ring 'dzin par shog//tshul des rgyal ba dgyes pa skyed pa la//rgyal sras
mkhas pa kun bzang 'jam dbyangs kyis//ji ltar spyad pa de ltar bdag gis kyang//rlabs chen spyod la kun nas spyod par shog//ces mgon po klu sgrub kyis ngo bo ny-id med pa'i
tshul dang/ bdag nyid chen po thogs med kyis rnam par rig pa tsam gyi tshul gyi shing rta chen po'i srol gnyis phye nas/ gsung rab kyi drang ba dang nges pa'i don rnam
par phye ba gsal bar byed pa legs par bshad pa'i snying po zhes bya ba 'di dge slong mang du thos pa rigs pa smra ba shar tsong kha ba blo bzang grags pa'i dpal gyis sbyar
ba'i/ yi ge pa ni dge sbyong sdom brtson bsod nams blo gros so//'dis kyang bstan pa rin po che phyogs kun tu rgyas par byed nus par gyur cig//Carving Colophon, ff. 59b7-60b7|
//na mo manydzu shri/tshogs gnyis rgya mtsho'i dpal las 'khrungs pa'i sku gsum lhun po rin chen 'dzin//nam mkha'i mthar thug rdzu

/ /cing 'gro ba'i rgyud rnams smin par mdzad//chos tshul ma 'dres gsal bar rnam 'byed ldan sna tshogs su//bcom ldan smra ba'i dbang phyug thams cad mkhyen pa lus can gtsug
na rgyal//mkhyen pa'i dkyil 'khor mkha' la rgyas pa'i mi shes mun pa'i tshogs bcom zhing//thugs rje'i 'od dkar phyogs bcur 'phros pas 'gro gsal bar mdzad//dpal ldan yon tan
kun gyis rab brgyan dri med zla ba ltar dkar ba//mkhyen pa'i gter gyur 'jam pa'i dbyangs zhes bcom ldan gang de rgyal gyur cig//phyogs bcu'i zhing du rgyal ba sras bcas
kun bzang mchod sprin sprin phung tshogs kyis mnyes byed cing//rgyal ba'i gsung rab ma lus 'dzin cing sna tshogs 'gro la sprul pa du mas dbugs 'byin mdzad//rgyal sras rgya
mtsho'i tshogs kyi dbus su theg tshul ma lus gsal bar byed pa smra ba'i mchog//rgyal sras kun gyi mdzad pa ma lus gcig tu 'dzin mdzad mi pham mgon de spyi bos bstan//thub
bstan nyin mor byed pa'i snang byed mchog//rtag chad ri bo 'joms pa'i rdo rje ste//skal ldan re ba skong ba'i dpag bsam shing//klu sgrub klu yi dbang pos dge legs stsol//ji
snyed [-] shes bya'i don kun legs gzigs shing//rnam mang mdo sde'i dgongs pa 'byed pa la//sa gsum 'di na phul byung mdzad pa can//thogs med shes bya'i mkhyen ldan
gang nga rgyal//rab 'byam zhing du rgyal ba sras bcas kyis//gdul bya'i dbang po khams du bsam pa yi//rim pas chos tshul ji snyed bka' stsal pa//drang dang nges pa'i mdo
sde gnyis su nges//de don ji bzhin rnam [-] par 'byed pa la//rgyal bas mdo sder rnam grangs mang por yang//legs par bsngags pa'i rgyal sras klu sgrub dang//shing rta chen
po dpal ldan thogs med kyi//tshul gnyis shing rta'i gzhung la zhugs nas ni//rigs pa'i stobs kyis 'phags rnams bgrod pa'i lam//legs par rnyed cing dpal ldan 'jig rten mgon//chos
la spyan gyur rnams kyi gzhung las 'byung//klu sgrub [-] thogs med gnyis kyi gzhung lugs la//blo gsal mang thos mang du byung mod kyi/yang dag rigs pa'i don la goms
mdzad cing//gzhung mang 'chad dang sbyin sogs gtam rnams kyis//gzhan la phan dgongs rgyal ba'i chos rdzogs pa/dpal ldan bla mas rgyal ba'i dgongs 'grel mdzad//'di mtshungs
rnam bshad sngon chad ma byung la//slad nas byung na mtshungs med bla ma'i drin//rgyal ba'i [-] mdzad pa ring du gnas phyir dang//bstan bcos 'di yang blo gsal du ma
yis//sde snod gsum la lta ba'i mig byed cing//mi 'dzin spobs pa'i nor de bsgrub pa'i phyir//nam mkha'i khyon ltar yangs pa'i thugs mnga' zhing//bstan la dad pa'i lhag bsam
bzang po dang//grags pa'i spo la tshogs gnyis dpal yon can//blo gros bzang pos tshul bzhin rnam 'byed dang//nor 'dzinsrc: annotation on separate folio reads the followingngag
gi dbang phyug 'jam pa'i dbyangs dang ngag dbang lha mo dbyangs can ma// blo bzang grags pa'i bstan pa yongs rdzogs blo chen de yi nyi ltar gsal// bstan 'dzin khyed
rnams 'gro la ma bzhin bstan 'gro'i don du mdzad phrin gang// rgya chen thugs smon gangga'i klung ltar rgya mtsho mkha' mnyam de la

'dud// bdag ni tshe rabs kun tu yang// yang dag lam dang mi 'bral zhing// zhing mchog dpal ldan dam pa'i mgon// mgon des gyes bzhin rjes 'dzin shog// zhes mdo sngags ming gis
bris pa dge bar legs//

dpal 'byor 'dzin//chab srid chos bzhin skyong ba'i khu dbon gyis//rnam bshad dpar du bsgrubs nas chos sbyin mdzad//de las byung ba'i legs tshogs ci mchis pas//skye dang skye
ba'i tshe rabs thams cad du//mi khom gnas rnams ma lus rab spongs nas//dal 'byor rten la lam bzang sgrub par shog//phyogs bcu'i zhing du rgyal ba sras bcas kyis//rgyal
ba'i sras kyi spyod pa ji snyed pa//gang zhig bsgrubs pa de dag bdag gis kyang//dus ring bsten la zhum pa med gyur cig//bsdu dngos bzhi dang pha rol phyin drug gi//thabs
mkhas spyod pa ma lus rdzogs byed cing//dag pa'i zhing du rgyal ba rgya mtsho la//chos tshul ma lus nyan dang sems par shog//rnam bshad 'di ni gang dag 'dzin pa dang//tshul
bzhin sems dga' chad par byed pa rnams//'jam pa'i dbyangs kyis mngon sum lung ston cing//stobs bcu mnga' ba'i go 'phang brnyes gyur cig//rgyal ba'i gsung rab ma lus pa
la dbang bsgyur ba'i rgyal srid kyi dpal 'dzin cing/ yang dag pa'i rigs lam nas drangs pa'i gtsug lag mtha' dag gi don mngon dum mdzad pas/ gzhan gyi dring mi 'jog pa'i
spobs pa dge/ de na/ rang dang gzhan gyi grub mtha' rgya mtsho'i pha rol tu byon pas/ zab pa dang rgya che ba'i don gyi yid bzhin gyi nor bu blangs nas/ gangs ri'i khrod
kyi skye bo blo'i mig yongs su dag pa rnams la nye bar sbyin par mdzad pa srid zhi'i rgud pa sel ba'i sems dpa' chen po blo bzang grags pa'i dpal gyi bka' drin tshad med
pa chos kyis gsab par bya ba'i phyir/ [-] dge ba'i sbyin bdag mi dbang nam mkha' bzang po khu dbon pas zhal ta dang/ mthun pa'i rkyen sbyar te/ rang rang gi rig byed la sbyang
ba phul du byung ba dpar mkhan mkhas pa dge sbyong yon tan 'od dang/ sang rdor sogs kyis dpar brko ba'i rig byed pa bgyis shing/ shAkya'i dge sbyong bsod nams blo gros
kyis zhus dag par bgyis te legs par bsgrubs pa 'di/ dpal ldan bla ma dam pas rjes su bzung zhing/ theg pa chen po'i chos kyi dga' ston gyi dpal la longs spyad de/ mthar
kyi su sangs rgyas bcom ldan 'das kyi go 'phang mngon du bya ba'i phyir du yos bu'i lo zla ba drug pa'i dkar phyogs la/ bcom ldan 'das kyi chos kyi 'khor lo bskor ba'i
dus khyad par can la dpal ldan 'bras spungs kyi sde chen du rdzogs par grub pa'o// //

